# Kravallen

Tänk dig sång, musik och dans under en ljus vårhimmel. Bländande strålkastare, konfetti som flyger i vinden och en kall dryck i handen på ett dansgolv fullt av glada studenter. Senaste gången det inträffade i Maskinparken var 2019, men den som väntar på något gott väntar aldrig för länge. Kravallen är tillbaka!

Kravallen arrangeras av studenter från Industriell Ekonomi på KTH och äger rum i Maskinparken på KTH campus Valhallavägen under en kväll.

Kravallen är ett socialt evenemang som förenar stockholmsstudenter och berikar Stockholms studentliv. Glädje och gemenskap bland studenter är ett centralt koncept som Kravallen fokuserar på, då en stor del av studentlivet annars är koncentrerat till varje enskilt universitet. Kravallen är ett steg i att skapa ett gemensamt studentliv och på så sätt göra Stockholm till en bättre och roligare studentstad. Kravallen är skapad av studenter, för studenter, men alla över 18 år är välkomna!

För biljetter och mer info: kravallen.se

