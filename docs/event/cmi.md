# Clubmästeriet

### Vad är Clubmästeriet?

Clubmästeriet, eller CMi, ordnar vad som de flesta skulle kalla det slutliga ljuset i tunneln. Vi förgyller iarens vardag och skapar tillfällena som blickas tillbaka på en lång tid framöver. Vår verksamhet är fest. Fest för hela I-sektionen.

### Verksamhet

Vi styr upp sittningar, tentaclubar, pubar och andra svårslagna partaj, som kommer sätta guldkant på samtliga sektionsår. Efter mottagningens slut är det alltså vi som får äran att ta över stafettpinnen från festgruppen. Som CMi:st är du ansvarig för hela ruljansen. Du står bakom baren, väljer musiken, lagar maten, fixar dekoren, svabbar golvet, kommer först och går sist. Att festa med finess är helt enkelt din grej!

### Organisation

CMi utgörs av ett trettiotal partyglada och härliga ingenjörsstudenter, som ser tjusningen i att ordna event för andra och försöker få utlopp för sin förlorade bartenderkarriär. Mellan sektionseventen hinner vi självklart även få in en och annan internfest och soft häng. Det finns många traditioner som värnas om inom CMi, samtidigt uppskattas galna idéer och nya påhitt.

Viktigt att veta är att fixa sittningar och pubar är minst lika kul som att gå dit som gäst! Som CMi:st får du en fantastisk möjlighet att träffa alla härliga människor på sektionen. Starta dina år på KTH på bästa sätt och skapa unika band för livet.

### Kontakt

För att komma i kontakt med Clubmästeriet kan du kontakta clubmästarna på clubmasteriet@iare.nu

### Clubmästare,
__Jesper Flygar__ I-21
__Leif Malmus__ I-21
__Emma Swartling__ I-21

<img src={require("/static/img/Klara.jpg").default} width="230"/>