# Revisorerna

### Syfte
Revisionens syfte beskrivs i stadgarna enligt följande:

*3.1 Syfte*

*Syftet med revisionen är att ge en objektiv bild av sektionens verksamhetsår till  sektionens medlemmar. Denna revisionsberättelse skrivs av två av SM valda revisorer.* 

### Roll
Revisionens roll kan delas upp i två funktioner: en granskande och en stödjande. Den formella rollbeskrivningen enligt reglementet är följande:

*26.2 Verksamhet*

 *Revisorerna skall*
- *utföra revision* 
- *verifiera bokföring, beslutsmässighet och verksamhet i sektionen.* 
- *uttala sig om ansvarsfrihet för sektionens styrelse under det år som revisionen avser.* 
- *beakta dels god revisionssed och dels god revisorssed. Detta innebär bland annat att en revisor ej ska vara en aktiv medlem av ekonomirådet under samma räkenskapsår som denne är revisor.* 

Rent praktiskt är revisorernas roll att granska sektionens verksamhet. Det innebär bland annat att verifiera bokföring, utvärdera beslut som styrelsen tagit och att hålla koll på att verksamheten bedrivs på ett bra sätt och i linje med sektionens vilja. Viktigt är att revisorerna inte utvärderar huruvida beslut är bra eller ej, utan om de har genomförts på korrekt sätt utifrån stadgar och reglementen. Under sommaren skriver man också en revisionsberättelse och uttalar ansvarsfrihet för styrelsen under SM nästkommande verksamhetsår. Revisorerna ska även närvara på alla SM och STM. 

I rollen som revisor kan man även lämna både feedback och förslag till andra förtroendevalda. Detta ingår inte i det formella arbetet, men det är viktigt att inse den position man sitter i, och chansen att arbeta proaktivt med beslut istället för reaktivt. Man kan agera bollplank åt andra förtroendevalda, däremot primärt styrelsen, och vid behov rådge dem. Detta utgör den stödjande funktionen.

#### Kontakt
För att komma i kontakt med revisionen kan du kontakta revisorerna på revisorer@iare.nu

#### Revisorer,
__Johan Svensson__, I-22 __Max Kenning__, I-21 



<img src={require("/static/img/Johan.jpg").default} width="230"/>