# I-Alumni
## Vad är I-Alumni?

I-Alumni är en av sektionens yngre nämnder och grundades genom överlåtandet av ett redan existerande alumnnätverk till sektionen. Den är avsedd att fungera som en länk mellan Alumner, dvs. examinerade studenter från I-programmet, och sektionens studerande elever. Genom projekt och event som involverar både yrkesverksamma alumner och studenter är målsättningen att ta tillvara på den unika kompetens som alumnerna besitter, såväl som den omfattande erfarenhet av utbildningen som finns bland äldre studenter.

### Verksamhet

Nämnden försöker anordna ett antal sociala event, där åtminstone ett är en större sittning öppen antingen för studenter tillsammans med alumner eller exklusivt för alumner ur alumnnätverket.

I-sektionens mentorskapsprogram ska även fortsätta samt drivas framåt. Det vänder sig mot studenter som går sitt första år på KTH. Dessa ska kunna få en mentor från en högre årskurs på I-programmet som helt utifrån egen förmåga kan svara på alla tänkbara frågor om studier och framtiden, såväl som agera stöttande och inspirerande när pluggandet går trögt eller då en vänlig röst behövs.

Dessutom finns som mål att skapa och starta upp I-sektionens egen alumn-podcast där kunskap från intresserade alumner kan spridas och en större inblick i deras yrkesliv kan ges, på ett lättillgängligt sätt via mobil eller dylikt. 

Engagemang i I-Alumni innebär varierande arbete med många olika typer av projekt. För den som vill finns mycket ansvar att bära upp och utrymme att växa som person och som sektionsmedlem. Engagemanget innebär även goda möjligheter att själv knyta kontakter med såväl äldre studenter och alumner som intresserade företag.

### Ordförande

__Richard Ericson__ I-22 alumni@iare.nu

<img src={require("/static/img/Richard.jpg").default} width="230"/>